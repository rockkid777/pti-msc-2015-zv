S05-03 Elsőrendű logika
=======================================
Tartalom
---------------------------------------
1. [Az elsőrendű logika leíró nyelve, szintaxis, szemantika](#chapter01)
2. [Formulák, formulahalmazok szemantikus tulajdonságai, szemantikus következményfogalom és eldöntésprobléma első rendben. Az eldöntésprobléma szemantikus eszközökkel való vizsgálatának korlátai](#chapter02)
3. [A szemantikus eldöntésproblémához köthető szintaktikus kalkulusok (tabló módszer és rezolúciós kalkulus) áttekintése: az eldöntésprobléma mely formájára és hogyan adnak választ, helyesség és teljesség kimondása](#chapter03)
4. [A rezolúció alkalmazása a logikai programozásban](#chapter04)

## 1. Az elsőrendű logika leíró nyelve, szintaxis, szemantika <a name="chapter01"></a>

### Az elsőrendű logika leíró nyelve

* Matematikai struktúra  
  A matematikai struktúra egy $<U,R,M,K>$ halmaznégyes, ahol
  * $U$: nem üres halmaz, a struktúra értelmezési tartománya (amennyiben $U$ egyfajta elemekből áll)
  * $R$: az $U$-n értelmezett n-változós ($n = 1,2...,k$) logikai függvények (_alaprelációk_) halmaza
  * $M$: az $U$-n értelmezett n-változós ($n = 1,2...,k$) matematikai függvények (alapműveletek) halmaza
  * $K$: az $U$ megjelölt elemeinek egy (esetleg üres) részhalmaza

Olyan ábécével kell hogy rendelkezzen, melynek a logikán kívüli szimbólumai és azok szignatúrája paraméterezéssel bármely adott matematikai struktúra szignatúrájával megfeleltethető legyen, ennélfogva a szimbólumok lehessenek a struktúra relációinak, műveleteinek és megjelölt elemeinek a nevei. Más szóval a nyelv alkalmas kell, hogy legyen tetszőleges szignatúrájú matematikai struktúrák leírására.  

* Adott szignatúrájú (egyfajtájú) struktúrákat leíró nyelvek  
  Egyféle elemből álló $U$ esetén az $<U,R,M,K>$ struktúra leíró nyelv logikán kívüli része lehet a következő.  
  Az $\mathcal{L}$ nyelv ábécéje: $<Pr, Fn, Cnst>$.  
  Szignatúrája: $\nu_1, \nu_2, \nu_3$.  
  * $Pr$ predikátumszimbólumok halmaza  
    $\nu_1$: $P \in Pr$-re megadja $P$ aritását (k).  
  * $Fn$ függvényszimbólumok halmaza  
    $\nu_2$: $f \in Fn$-re megadja $f$ aritását (k).  
  * $Cnst$ konstansszimbólumok halmaza  
    $\nu_3$: megadja a konstansok számát.  

* Adott szignatúrájú (többfajtájú) struktúrákat leíró nyelvek  
  Többféle elemből álló $U$ esetén az $<U,R,M,K>$ struktúra leíró nyelv logikán kívüli része lehet a következő.  
  Az $\mathcal{L}$ nyelv ábécéje: $<Srt, Pr, Fn, Cnst>$.  
  Szignatúrája: $\nu_1, \nu_2, \nu_3$.  
  * $Srt$ nemüres halmaz, melynek $\pi_j$ elemei fajtákat szimbolizálnak.  
  * $Pr$ predikátumszimbólumok halmaza  
    $\nu_1$: $P \in Pr$-re megadja $P$ aritását (k), és hogy milyen fajtáúak az egyes argumentumok ($\pi_1, \pi_2, ..., \pi_k$)  
  * $Fn$ függvényszimbólumok halmaza  
    $\nu_2$: $f \in Fn$-re megadja $f$ aritását (k), és hogy milyen fajtáúak az egyes argumentumok, valamint a függvény értéke ($\pi_1, \pi_2, ..., \pi_k; \pi_f$)  
  * $Cnst$ konstansszimbólumok halmaza  
    $\nu_3$: megadja a konstansok számát.  
  Az $<Srt, Pr, Fn, Cnst>$ képezi a logikai nyelv logikán kívüli részét.

* Az elsőrendű logika ábécéje:
  * Különböző fajtájú individuumváltozók (minden fajtához végtelen sok): $x, y, y_k, ...$
  * Unér és binér logikai műveleti jelek: $\neg, \land, \lor, \supset$
  * Kvantorok: $\forall, \exists$
  * Elválasztójelek: ( ) ,
  Az $\mathcal{L}$ ábécéjére $V[V_\nu]$-vel hivatkozunk, ahol $V_\nu$ adja meg a ($\nu_1, \nu_2, \nu_3$) szignatúrájú $<Srt, Pr, Fn, Cnst>$ halmaznégyest.

### Szintaxis

* (Egyfajtájú) Termek - $\mathcal{L}_t(V_\nu)$
  1) (alaplépés) Minden individuumváltozó és konstansszimbólum term.
  2) (rekurziv lépés) Ha az $f \in F_n$ k-változós függvényszimbólum és $t_1, t_2, ..., t_k$ termek, akkor $f(t_1, t_2, ..., t_k)$ is term.
  3) Minden term az 1), 2) szabályok véges sokszori alkalmazásával áll elő.

* (Egyfajtájú) Formulák - $\mathcal{L}_f(V_\nu)$
  1) (alaplépés) Ha a $P \in Pr$ k-változós predikátumszimbólum és $t_1, t_2, ..., t_k$ termek, akkor $P(t_1, t_2, ..., t_k)$ formula (_atomi formula_).
  2) (rekurziv lépés)
    * Ha $A$ formula, akkor $\neg A$ is az.
    * Ha $A$ és $B$ formulák, akkor $(A \circ B)$ is formula, ahol $\circ$ a három binér művelet bármelyike.
  3) Ha $A$ formula, akkor $\forall x A$ és $\exists x A$ is az.
  4) Minden formula az 1), 2), 3) szabályok véges sokszori alkalmazásával áll elő.

* (Többfajtájú) Termek - $\mathcal{L}_t(V_\nu)$
  1) (alaplépés) Minden $\pi \in Srt$ fajtájú individuumváltozó és konstansszimbólum $\pi$ fajtájú term.
  2) (rekurziv lépés) Ha az $f \in F_n (\pi_1, \pi_2, ..., \pi_k; \pi_f)$ fajtájú függvényszimbólum és $t_1, t_2, ..., t_k$ rendre $\pi_1, \pi_2, ..., \pi_k$ fajtájú termek, akkor $f(t_1, t_2, ..., t_k)$ $\pi_f$ fajtájú term.
  3) Minden term az 1), 2) szabályok véges sokszori alkalmazásával áll elő.

* (Többfajtájú) Formulák - $\mathcal{L}_f(V_\nu)$
  1) (alaplépés) Ha a $P \in Pr (\pi_1, \pi_2, ..., \pi_k)$ fajtájú predikátumszimbólum és $t_1, t_2, ..., t_k$ rendre $\pi_1, \pi_2, ..., \pi_k$ fajtájú termek, akkor $P(t_1, t_2, ..., t_k)$ formula (_atomi formula_).
  2) (rekurziv lépés)
    * Ha $A$ formula, akkor $\neg A$ is az.
    * Ha $A$ és $B$ formulák, akkor $(A \circ B)$ is formula, ahol $\circ$ a három binér művelet bármelyike.
  3) Ha $A$ formula, akkor $\forall x A$ és $\exists x A$ is az.
  4) Minden formula az 1), 2), 3) szabályok véges sokszori alkalmazásával áll elő.

* Elsőrendű logikai nyelv: $\mathcal(L)(V_\nu) = \mathcal(L)_t(V_\nu) \cup \mathcal(L)_f(V_\nu)$.

* Formulaelnevezések
  * $\neg A$ negációs
  * $A \land B$ konjunkciós
  * $A \lor B$ diszjunkciós
  * $A \supset B$ implikációs
  * $\forall xA$ univerzálisan kvantált
  * $\exists xA$ egzisztenciálisan kvantált

* Zárójelelhagyás
  * A teljesen zárójelezett formulákat kevesebb zárójellel írhatjuk fel, ha
  bevezetjük a _műveletek prioritását_: $\neg, \land, \lor, \supset$ (csökkenő sorrend).
  * A zárójelelhagyás célja egy formulából a lehető legtöbb zárójel elhagyása
  a formula szerkezetének megtartása mellett.
  * **Lépései:**
    1) A formula külső zárójelpárjának elhagyása (ha van ilyen).
    2) Egy binér logikai összekötő hatáskörébe eső részformulák külső zárójelei
    akkor hagyhatók el, ha a részformula fő logikai összekötőjele nagyobb
    prioritású nála.

* Logikai műveletek és kvantorok hatásköre  
  A logikai műveletek és kvantorok hatásköre a formula részformulái közül az a legkisebb logikai összetettségű, amelyben az adott logikai összekötő előfordul.

* Fő logikai összekötőjel  
  Egy formula fő logikai összekötőjele az az összekötőjel, amelynek a hatásköre maga a formula.

* Komponens formulák  
  Egy formulában egy logikai művelet hatáskörében lévő részformulá(ka)t komponens formuláknak nevezzük.
  1) Egy atomi formulának nincs közvetlen komponense (_prímformula_).
  2) $\neg A$ közvetlen komponense az $A$ formula.
  3) Az ($A \circ B$) közvetlen részformulái az $A$ és a $B$.
  4) A $QxA (Q \in \{\forall, \exists\})$ formulának nincs közvetlen komponense (_prímformula_).

  _Prímkomponensnek_ nevezzük azokat a prímformulákat, amelyekből a formula kizárólag a_ $\neg, \land, \lor, \supset$ műveletek segítségével épül fel.  

  Ennek megfelelően a prímformulák:  
  * Egy atomi formula prímformula.
  * Egy $QxA$ formula prímformula.

* Logikai összetettség
  * Egy $A$ formula logikai összetettsége $\ell(A)$.
  * Kiszámítása:
    1) Ha $A$ atomi formula, akkor $\ell(A)$ = 0
    2) $\ell(\neg A)$ = $\ell(A)$ + 1
    3) $\ell(A \circ B)$ = $\ell(A)$ + $\ell(B)$ + 1
    4) $\ell(QxA)$ = $\ell(A)$ + 1

* Egy formulában egy $x$ változó egy előfordulása
  * _szabad_, ha nem esik $x$-re vonatkozó kvantor hatáskörébe
  * _kötött_, ha $x$-re vonatkozó kvantor hatáskörébe esik

* Egy $x$ változó egy formulában
  * _kötött változó_, ha $x$ minden előfordulása kötött
  * _szabad változó_, ha $x$ minden előfordulása szabad
  * _vegyes változó_, ha $x$-nek van szabad és kötött előfordulása is

_Megjegyzés: Ha egy formulában egy változó kötött, akkor átnevezve ezt a változót a formulában elő nem forduló változónévvel a formula ekvivalens marad az eredetivel. Ily módon minden formula átírható változóátnevezésekkel vegyes változót már nem tartalmazó, ú.n. változóiban tiszta formulává._

* Formulák szintaktikus tulajdonságai
  * Egy formula _zárt_, ha minden változója kötött.
  * Egy formula _nyitott_, ha legalább egy individuumváltozónak van legalább egy szabad előfordulása.
  * Egy formula _változóiban tiszta_, ha benne minden prefixumban a formula paramétereitől és bármely más prefixumban megnevezett változótól különböző változó van megnevezve.
  * Egy formula _kvantormentes_, ha nem tartalmaz kvantort.

* Alapkifejezés, alapatom, alapterm  
  * _Alapkifejezés_ a változót nem tartalmazó $\mathcal{L}$ kifejezés (_alapformula_, _alapterm_). Ezeket alappéldányoknak is nevezzük. Az atomi formulák alappéldányait két csoportba soroljuk:  
    * Egy atomi formula _alapatom_, ha argumentumai konstansszimbólumok vagy egy megadott univerzum elemei (pl. $P(c)$).
    * Egy atomi formulát az _atomi formula alappéldányának_ nevezzük, ha argumentumai alaptermek (pl. $Q(f(a,b),a)$).

* Termhelyettesítés: a termhelyettesítés a szabad változókba megengedett.  
  $\Theta: V_x \rightarrow \mathcal{L}_t[V_\nu]$  
  $\Theta$ = $(x_1, x_2, ..., x_n || t_1, t_2, ... t_n)$

### Szemantika

* Elsőrendű logikai nyelv interpretációja  
  Egy elsőrendű logikai nyelv $\mathcal{L}[V_\nu]$ interpretációja egy, az $\mathcal{L}$ nyelvvel azonos szignatúrájú <U,R,M,K> matematikai struktúra.  

  Az $I$ interpretáció működése: $I = <I_{Srt}, I_{Pr}, I_{Fn}, I_{Cnst}>$ függvénynégyes, ahol:
  * $I_{Srt}: \pi \mapsto \mathcal{U}_\pi$, ahol ha $Srt$ egyelemű, akkor az interpretáció $U$ univerzuma egyfajtájú elemekből áll.
  * $I_{Pr}: P \mapsto P^I$, ahol $P^I$ a struktúra $R$ halmaza.
  * $I_{Fn}: f \mapsto f^I$, ahol $f^I$ a struktúra $M$ halmaza.
  * $I_{Pr}: c \mapsto c^I$, ahol $c^I$ a struktúra $K$ halmaza.

* Változókiértékelés  
  Egy $\kappa: V \rightarrow \mathcal{U}$ leképezés, ahol $V$ a nyelv változóinak halmaza, $U$ pedig az interpretáció univerzuma.  
  $|x|^{I,\kappa}$ az $U$ univerzumbeli $\kappa(x)$ individuum.

* Változókiértékelés variánsa  
  Legyen $x$ egy változó. A $\kappa^{*}$ változókiértékelés a $\kappa$ változókiértékelés $x$ variánsa, ha $\kappa^{*}(y) = \kappa(y)$ minden $x$-től különböző $y$ változó esetén.

* Termek szemantikája
  1) Ha $c$ konstansszimbólum, $|c|^{I,\kappa}$ az $U$-beli $c^I$ elem.
  2) Ha $x$ individuumváltozó, $|x|^{I,\kappa}$ a $\kappa(x) \in U$ individuum (ahol $\kappa$ egy változókiértékelés).
  3) $|f(t_1, t_2, ..., t_n)|^{I,\kappa}$ = $f^I((|t_1|^{I,\kappa}, |t_2|^{I,\kappa}, ..., |t_n|^{I,\kappa}))$

* Formulák szemantikája
  1) $|P(t_1, t_2, ..., t_n)|^{I,\kappa} = i$, ha $(|t_1|^{I, \kappa}, |t_2|^{I, \kappa}, ..., |t_n|^{I, \kappa}) \in P^I$, ahol a $P^I$ jelöli a $P_I$ reláció igazhalmazát.
  2) $|\neg A|^{I,\kappa} = \neg|A|^{I,\kappa}$  
     $|A \land B|^{I,\kappa} = |A|^{I,\kappa} \land |B|^{I,\kappa}$  
     $|A \lor B|^{I,\kappa} = |A|^{I,\kappa} \lor |B|^{I,\kappa}$  
     $|A \supset B|^{I,\kappa} = |A|^{I,\kappa} \supset |B|^{I,\kappa}$  
   3) $|\forall x A|^{I,\kappa} = i$, ha $|A|^{I,\kappa^{*}} = i$ $\kappa$ minden $\kappa^{*}$ $x$ variánsára.  
      $|\exists x A|^{I,\kappa} = i$, ha $|A|^{I,\kappa^{*}} = i$ $\kappa$ legalább egy $\kappa^{*}$ $x$ variánsára.  
      ($A$ a formula törzse/mátrixa)  

* Formula értéktáblája
  * Egy 1. rendű formula értéktáblájában az első sorba a formula szabad változói, a prímkomponensek és a formula kerülnek. (Mivel a prímformulák több esetben paraméteres állítások, ezért az interpretációban az individuumváltozók kiértékelése után válnak állításokká.)
  * Az individuumváltozók alá a lehetséges változókiértékelések, a prímformulák alá a megfelelő helyettesítési értékek kerülnek.
  * A formula alatt a formulának a prímformulák értékei alapján kiszámított helyettesítési értékei találhatók.

## 2. Formulák, formulahalmazok szemantikus tulajdonságai, szemantikus következményfogalom és eldöntésprobléma első rendben. Az eldöntésprobléma szemantikus eszközökkel való vizsgálatának korlátai <a name="chapter02"></a>

### Formulák, formulahalmazok szemantikus tulajdonságai

* Az $\mathcal{L}$ egy $I$ interpretációja adott $\kappa$ változókiértékelés mellett _kielégít_ egy elsőrendű $A$ formulát ($I, \kappa \models A$), ha a formula $|A|^{I,\kappa}$ értéke $i$. Ha az $A$ formula zárt és $I \models A$, akkor azt mondjuk, hogy az $S$ struktúra elégíti ki $A$-t, így $S \models A$. Más szóval $S$ _modellje_ $A$-nak.
* Az $\mathcal{L}$ egy $I$ interpretációjára az $\mathcal{F} = \{F_1, F_2, ..., F_n\}$ zárt formulahalmazban $|F_k|^I$ értéke $i$, minden $1 \leq k \leq n$, akkor $I$ _kielégíti_ $\mathcal{F}$-et. Jelölés: $I \models \mathcal{F}$.
* Azt mondjuk, hogy egy $G$ _formula kielégíthető_, ha $\mathcal{L}$-hez van legalább egy $I$ interpretáció és $\kappa$ változókiértékelés, hogy $I, \kappa \models G$.
* Azt mondjuk, hogy egy $\mathcal{F}$ _formulahalmaz kielégíthető_, ha $\mathcal{L}$-nek legalább egy $I$ interpretációja kielégíti, azaz $I, \models \mathcal{F}$.  

* Logikailag igaz és tautológia
  * Azt mondjuk, hogy egy $G$ formula _logikailag igaz (logikai törvény)_, ha $G$ igaz minden lehetséges $I$ interpretációra és minden $\kappa$ változókiértékelésre. Ez azt jelenti, hogy $G$ igaz minden lehetséges interpretáló struktúrában. Jelölés: $\models G$.
  * Azt mondjuk, hogy egy $G$ formula tautológia, ha $G$ értéktáblájában a prímkomponensekhez rendelhető összes lehetséges igazságérték hozzárendelés esetén a formula helyettesítési értéke $i$.

* Kielégíthetetlenség  
  Azt mondjuk, hogy $G$ illetve $\mathcal{F}$ _kielégíthetetlen_ (nem kielégíthető), ha $\mathcal{L}$-hez nincs olyan $I$ interpretáció, hogy $I \models G$ illetve, hogy $I \models F$. Más szóval egy $G$ formula kielégíthetetlen, ha minden interpretációban a $G$ értéktáblájának minden sorában $G$ helyettesítési értéke $h$(amis). Az $\mathcal{F}$ formulahalmaz kielégíthetetlen, ha az $\mathcal{F}$ közös értéktáblájában minden sorban van legalább egy eleme $\mathcal{F}$-nek, amelynek a helyettesítési értéke $h$(amis).

### Szemantikus következményfogalom

* Logikai vagy szemantikus következmény  
  * Azt mondjuk, hogy a $G$ formula logikai (szemantikus) következménye az $\mathcal{F}$ formulahalmaznak, ha minden olyan $I$ interpretációra, amelyre $I \models \mathcal{F}$, $I \models G$ is fennáll.
  * Jelölés: $\mathcal{F} \models G$ vagy $\{F_1, F_2, ..., F_n\} \models G$.

* Tételek
  * Ha egy $G$ formula bármely $\mathcal{F}$ feltételhalmaznak következménye, akkor $G$ _logikailag igaz_.
  * $\mathcal{F}$-nek szemantikus következménye $G$, akkor és csak akkor, ha az $\mathcal{F} \cup \{\neg G\}$ kielégíthetetlen.
  * Ha $\mathcal{F}$-nek következménye $G_1$ és $\mathcal{F}$-nek következménye $G_2$, valamint, $\{G_1,G_2\}$-nek következménye $A$, akkor az $\mathcal{F}$-nek következménye $A$.

* Logikai következmény  
  Ha minden olyan interpretáló struktúrában, ahol a közös értéktáblának minden olyan sorában, ahol $F_1, F_2, ..., F_n$ igaz, a $G$ szintén igaz, akkor $\mathcal{F} \models G$ ($G$ _logikai következménye_ $\mathcal{F}$-nek).

* Legszűkebb következmény  
  Ha $G$ kizárólag azokban sorokban igaz, ahol $F_1, F_2, ..., F_n$ igazak, akkor $G$ a _legszűkebb következménye_ $\mathcal{F}$-nek.

* Logikailag ekvivalens formulák  
  Az $A$ és $B$ elsőrendű formulák logikailag ekvivalensek, ha $\{A\} \models B$ és $\{B\} \models A$.

* További tételek
  * $G$ elsőrendű formula. Ha $\models_\circ G$, akkor $\models G$. (Ha $G$ tautológia, akkor $G$ logikailag igaz.)
  * Ha $\mathcal{F} \models_\circ G$, akkor $\mathcal{F} \models G$.
  * Ha $A$ és $B$ tautologikusan ekvivalens, akkor $A$ és $B$ logikailag ekvivalens.

### Eldöntésprobléma

Eldöntésprobléma a predikátumlogikában: tetszőleges elsőrendű formuláról el kell tudni dönteni, hogy logikailag igaz-e.  

* Dedukciós tétel  
  $\{F_1, F_2, ..., F_n\} \models G \Longleftrightarrow \{F_1, F_2, ..., F_{n-1}\} \models F_n \supset G$.

#### Szemantikus eldöntésprobléma megoldhatósága

* Eldöntésprobléma megoldása szemantikai eszközökkel  
  * Egy $n$-változós ítéletlogikai $B$ formula tautológia, ha
    * hamishalmaza üres, vagyis $\neg B$ kielégíthetetlen.
    * az ítéletváltozók minden kiértékelésére (minden interpretációban) a helyettesítési érték $i$.
  * Egy elsőrendű $n$-változós $B$ formula logikailag igaz, ha
    * minden $U$ univerzumon, a változók minden behelyettesítése mellett kapott $B'$ alapformulák igazak minden, a nyelvnek megfelelő struktúrában.
    * $\neg B$ kielégíthetetlen. Egyetlen interpretációban sem igaz.
  * Ezek a problémák szemantikailag világosak, de megoldásuk a teljes kipróbálást tételezi fel. Algoritmusokra van szükség a megoldáshoz.

* Gödel bebizonyította, hogy _„A szemantikus eldöntésprobléma algoritmikusan nem oldható meg – nem létezik univerzális eldöntési algoritmus”_.
* Kutatások „eldönthető formulaosztályok” keresésére. Logikailag ekvivalens formulaátalakítások.
  * Az egyik, eldönthető formulaosztályokhoz tartozó formulákkal leírt szemantikus eldöntésproblémára kalkulus keresése (tabló, rezolúciós elv).
  * A másik, a logika szintaktikai alapon való felépítése, szintaktikus eldöntésprobléma megadása és arra kalkulus kidolgozása.

## 3. A szemantikus eldöntésproblémához köthető szintaktikus kalkulusok (tabló módszer és rezolúciós kalkulus) áttekintése: az eldöntésprobléma mely formájára és hogyan adnak választ, helyesség és teljesség kimondása <a name="chapter03"></a>

### Elsőrendű rezolúciós kalkulus

* Klózok faktora  
  Ha egy $C$ elsőrendű klózban előforduló legalább két azonos alapú egyformán negált literál illeszthető és $\sigma$ a legáltalánosabb illesztő helyettesítés, akkor $C\sigma$ a $C$ klóz faktora.

* Bináris rezolvens  
  Ha $C_1, C_2$ változóidegen elsőrendű klózok magjai és alakjuk $C_1 = C'_1 \lor L_1, C_2 = C'_2 \lor L_2$, ahol $L_1$ és $L_2$ ellentétesen negált literálok, és alapjaik illeszthetők egy $\sigma$ legáltalánosabb illesztő helyettesítéssel, akkor a $C_1, C_2$ klózok bináris rezolvense $C'_1\sigma \lor C'_2\sigma$ magú elsőrendű klóz. $C1, C2$ klózok a szülő klózok.

* Elsőrendű rezolvens  
  A $C_1$ és a $C_2$ szülő klózok elsőrendű rezolvense a következő bináris rezolvensek valamelyike:
  1) a $C_1$ és a $C_2$ klózok bináris rezolvense,
  2) a $C_1$ klóz és a $C_2$ klóz egy faktorának a bináris rezolvense,
  3) a $C_1$ klóz egy faktorának és a $C_2$ klóznak a bináris rezolvense,
  4) a $C_1$ klóz egy faktorának és a $C_2$ klóz egy faktorának a bináris rezolvense.

* Elsőrendű rezolúciós levezetés  
  Egy $S$ elsőrendű klózhalmazból való rezolúciós levezetés egy olyan véges $k_1, k_2, ..., k_n$ klózsorozat, ahol minden $j = 1, 2, ..., n$-re:
  1) vagy $k_j \in S$
  2) vagy van olyan $1 \leq s, t \leq j$, hogy $k_j$ a $k_s, k_t$ klózpár elsőrendű rezolvense.  
  A levezetés célja az üres klóz levezetése (megállási feltétel).

* Helyesség és teljesség
  * _Helyesség_: Ha egy $S$ elsőrendű klózhlmazból levezethető az üres klóz, akkor az $S$ kielégíthetetlen.
  * _Teljesség_: Ha az $S$ klózhalmaz kielégíthetetlen, akkor az $S$ klózhalmaznak van elsőrendű rezolúciós cáfolata.

### Tablókalkulus

#### Ítéletlogika

* Jelölt formulák  
  Vezessük be a nyelvbe a $T, F$ szimbólumokat. Jelölt formulának nevezzük a $TA, FA$ kifejezéseket, ahol $A$ jelöletlen formula. (Ezek olvasata $TA$ – $A$ igaz; $FA$ - $A$ hamis.) Egy interpretációban $TA$ igaz, ha $A$ igaz, és hamis, ha $A$ hamis; és $FA$ igaz, ha $A$ hamis, és hamis, ha $A$ igaz.

* A formulák típusai
  * A _konjunkciós formulákat_ $\alpha$-típusú formuláknak/műveleteknek nevezzük.
    * Az $\alpha$-típusú formulák átalakíthatóak $\alpha_1 \land \alpha_2$ alakú formulává.
    * $A \land B$, $\neg (A \lor B)$, $\neg (A \supset B)$
  * A _diszjunkciós formulákat_ $\beta$-típusú formuláknak/műveleteknek nevezzük.
    * A $\beta$-típusú formulák átalakíthatóak $\beta_1 \lor \beta_2$ alakú formulává.
    * $\neg(A \land B)$, $A \lor B$, $A \supset B$

* Analitikus tabló  
  Egy $C$ ítéletlogikai formula _analitikus tablója_ egy olyan bináris fa, melynek csúcsai „jelöletlen” ítéletlogikai formulák. A fa gyökere a $C$ formula. Előállítjuk $C$ közvetlen tablóját az $\alpha$- és $\beta$-típusú formulák táblázata alapján. Tegyük fel, hogy $C$-nek egy $T$ tablója adott. Legyen $T$-ben $D$ egy levélcsúcs. Ekkor a $T$ tabló _közvetlen kiterjesztése_ a következő lehet:
  A) Ha van még nem „feldolgozott” $\alpha$-formula a gyökérből a $D$ csúcsba vezető úton, akkor kapcsoljuk $D$-hez rendre ezen út folytatásaként az $\alpha$ formula közvetlen tablója szerint nyert $\alpha_1$ és $\alpha_2$ formulákat, mint új csúcsokat.
  B) Ha van még nem „feldolgozott” $\beta$-formula a gyökérből a $D$ csúcsba vezető úton, akkor $D$-ben elágazik a tabló, és a bal oldali rákövetkező csúcsba $\beta$ közvetlen tablójából $\beta_1$, a jobb oldali rákövetkezőbe pedig $\beta_2$ kerül.

* Jelölt tabló  
  Egy $C$ formula _jelölt tablója_ egy olyan fa, melynek csúcsai jelölt formulák. A fa gyökere a $C$ formula. Előállítjuk $C$ közvetlen tablóját. Tegyük fel, hogy $C$-nek egy $T$ tablója adott. Legyen $T$-ben $D$ csúcs egy levél, ekkor a $T$ tabló közvetlen kiterjesztése a következő lehet:
  A) Ha van még nem „feldolgozott” $TA \land B$, $FA \lor B$, $FA \supset B$ alakú formula a gyökértől a $D$ csúcsba vezető úton, akkor kapcsoljuk $D$-hez az út folytatásaként a megfelelő formula közvetlen tablójából nyert jelölt formulákat, mint új csúcsokat.
  B) Ha van még nem „feldolgozott” $FA \land B$, $TA \lor B$, $TA \supset B$ alakú formula formula a gyökértől a $D$ csúcsba vezető úton, akkor a $D$-ben elágazik a tabló, és kapcsoljuk a megfelelő formula közvetlen tablójából nyert formulákat a bal ágra, illetve a jobb ágra.
  C) Ha van még nem „feldolgozott” $T\neg A, F\neg A$ alakú formula a gyökértől a $D$ csúcsba vezető úton, akkor kapcsoljuk a $D$-hez az út folytatásaként a közvetlen tabló szerinti jelölt formulát.

* Zárt tabló, tablócáfolat  
  * A tabló _egy ága zárt_, ha megjelenik rajta egy már nem feldolgozható formula és annak a negáltja is.
  * Egy _tabló zárt_, ha minden ága zárt.
  * A tablókalkulus megállási feltétele a tabló lezárása. Ha a tabló zárt, akkor azt mondjuk, hogy a formulának van _tablócáfolata_.

* Helyesség, teljesség
  * _Helyesség_: Ha egy $C$ formulának van tablócáfolata (tablója zárt), akkor $C$ kielégíthetetlen.
  * _Teljesség_: Ha $C$ kielégíthetetlen, akkor $T$ tablója zárt.

#### Elsőrendű logika

* Formulatípusok  
  Az $\alpha$- és a $\beta$-típusú formulák mellett két új formulatípus jelenik meg:
  * $\forall x A$ és $\neg \exists xA$: $\gamma$-típusú (univerzális típus).
  * $\exists x A$ és $\neg \forall xA$: $\delta$-típusú (egzisztenciális típus).  
  A $\gamma$ és a $\delta$ formulák magjába az a individuum paraméter behelyettesítését $\gamma(a)$ és $\delta(a)$ jelöli.

* Analitikus tabló
  Egy $C$ elsőrendű tiszta formula _analitikus tablója_ egy olyan bináris fa, melynek csúcsai „jelöletlen” elsőrendű formulák. A fa gyökere a $C$ formula. Eloállítjuk $C$ közvetlen tablóját. Tegyük fel, hogy $C$-nek egy $T$ tablója adott. Legyen $T$-ben $D$ egy levélcsúcs. Ekkor a $T$ tabló _közvetlen kiterjesztése_ a következők valamelyike:
  A) Ha van még nem „feldolgozott” $\alpha$-formula a gyökérből a $D$ csúcsba vezető úton, akkor kapcsoljuk $D$-hez rendre ezen út folytatásaként az $\alpha$ formula közvetlen tablója alapján nyert $\alpha_1$ és $\alpha_2$ formulákat, mint új csúcsokat.
  B) Ha van még nem „feldolgozott” $\beta$-formula a gyökérből a $D$ csúcsba vezető úton, akkor $D$-ben elágazik a tabló, és a bal oldali rákövetkező csúcsba $\beta$ közvetlen tablójából $\beta_1$, a jobb oldali rákövetkezőbe pedig $\beta_2$ kerül.
  C) Ha van $\gamma$-formula a gyökérből a $D$ csúcsba vezető úton, akkor $D$-hez kapcsoljunk ezen út folytatásaként egy, a $\gamma$ közvetlen tablója szerint nyert $\gamma(a)$ formulát, mint új csúcsot, ahol $a$ tetszőleges paraméterszimbólum.
  D) Ha van $\delta$ nem „feldolgozott” formula a gyökérből a $D$ csúcsba vezető úton, akkor $D$-hez kapcsoljuk ezen út folytatásaként a $\delta$ közvetlen tablója szerint nyert $\delta(a)$-t, mint új csúcsot, ahol a gyökérből a $D$ csúcsba vezető úton az $a$ paraméterszimbólum nem fordul elő, azaz $a$ egy kritikus paraméterszimbólum.

* Helyesség, teljesség
  * _Helyesség_: Ha az elsőrendű $G$ formula tablója zárt, akkor $G$ kielégíthetetlen.
  * _Teljesség_: Ha az elsőrendű $G$ formula kielégíthetetlen, akkor $G$ tablója zárt.

## 4. A rezolúció alkalmazása a logikai programozásban <a name="chapter04"></a>

### Bevezetés

A logikai programozás alapötlete a tételbizonyításra (szemantikus eldöntésprobléma megoldására) alkalmas kalkulusok számítógépes implementálásával vette kezdetét. Elvileg bármely tételbizonyító kalkulus lehet a logikai programozás háttere.  

* Tételbizonyító kalkulusok  
  Szintaktikus eszközökkel keresik a szemantikus eldöntésprobléma megoldását.
  * Bizonyításelmélet
  * Természetes levezetés
  * Gentzen szekvent módszer
  * Tablókalkulus
  * Rezolúciós elv  

A logikai programozás nyelve az elsőrendű logika leíró nyelve. A program elsőrendű formulák megfelelo alakban. A formulákkal egy tételbizonyítási feladatot adunk meg.  
Ha egy tételbizonyító eljárás számítógépes implementációja adott, akkor az a megadott formulahalmaz feldolgozása alapján dönti el, hogy mi a válasz.

### A Prolog nyelv

* Utasításai _Horn-klózok_: a fej egyetlen literál. Alakjuk: $A :- B_1 ... B_m$ (_szabály_) vagy $A$ (_tényklóz_). Ezek _definit_ klózok.  

* Döntési eljárás (SLD - Linear resolution with Selection function for Definite clauses)
  * Elsőrendű rezolúciós kalkulus
  * Elsőrendű rezolvens (SLD)
    * A célklóz $:- C_1, ..., C_n$. Az $S$ stratégia szerint kiválasztjuk a $C_j, 1 \leq j \leq n$ literált és e literálnak megfelelő partícióból egy $A :- B_1, ..., B_m$ definit klózt.
    * Legyen $A$ és $C_j$ legáltalánosabb illesztő helyettesítése $\phi$, ekkor a rezolvensük $:- C_{1\phi}, ..., C_{j-1\phi}, B_{1\phi}, ..., B_{m\phi}, C_{j+1\phi}, ..., C_{n\phi}$.
    * Az algoritmus a célklózzal indul, és a programklózok szerkezete miatt a rezolvensek alakja is célklóz lesz.  

* A Prolog kiszámítási szemantikája  
  Az inputrezolúciós algoritmus számítógépes implementációja során bevezetett, konkrét megszorító stratégia mellett (SLD algoritmus) $P \cup \{C\}$-nek van-e SLD cáfolata, milyen állapotok állnak elo a teljes levezetési fa felépítése során.  

* Negációkezelés  
  * Negációkezelés SLD rezolúcióval nem lehetséges, mert a célklóz negált atomi formula $:-\neg B$, a programklózok feje pedig negálatlan; a levezetés nem indul el.
  * Viszont $\mathcal{M}_P$ = a sikerhalmaz tartalmazza az alapatomokat, amelyek következményei P-nek. Ha egy $A$ alapatomra $A \notin \mathcal{M}_P$, akkor $\neg A$ lesz következmény. Ez a _CWA módszer, zárt világ feltételezés_.
